---
layout: post
title:  "近日有感，纪念苏西"
date:   2023-12-06 18:03:22 +0800
categories: journal
---
近日来，于家中小住。

感于前几日苏西的离开，也忽然意识到父母年纪已经这么大了，时间真如白驹过隙。

刚刚有幸听闻欧阳修的《秋声赋》，感同身受，前文悲怆，但最后几句的哲理和豁达，让我有种被点醒的感觉，故分享之。

```
                        秋声赋
                              欧阳修（北宋）
      
        欧阳子方夜读书，闻有声自西南来者，悚然而听之，曰：“异哉！”初淅沥以萧飒，
    忽奔腾而砰湃，如波涛夜惊，风雨骤至。其触于物也，鏦鏦铮铮，金铁皆鸣；
    又如赴敌之兵，衔枚疾走，不闻号令，但闻人马之行声。余谓童子：“此何声也？
    汝出视之。”童子曰：“星月皎洁，明河在天，四无人声，声在树间。”

        余曰：“噫嘻悲哉！此秋声也，胡为而来哉？盖夫秋之为状也：其色惨淡，烟霏云敛；
    其容清明，天高日晶；其气栗冽，砭人肌骨；其意萧条，山川寂寥。故其为声也，
    凄凄切切，呼号愤发。丰草绿缛而争茂，佳木葱茏而可悦；草拂之而色变，木遭之而叶脱。
    其所以摧败零落者，乃其一气之余烈。夫秋，刑官也，于时为阴；又兵象也，于行用金，
    是谓天地之义气，常以肃杀而为心。天之于物，春生秋实，故其在乐也，商声主西方之音，
    夷则为七月之律。商，伤也，物既老而悲伤；夷，戮也，物过盛而当杀。”

        “嗟乎！草木无情，有时飘零。人为动物，惟物之灵；百忧感其心，万事劳其形；
    有动于中，必摇其精。而况思其力之所不及，忧其智之所不能；宜其渥然丹者为槁木，
    黟然黑者为星星。奈何以非金石之质，欲与草木而争荣？念谁为之戕贼，亦何恨乎秋声！”

        童子莫对，垂头而睡。但闻四壁虫声唧唧，如助予之叹息。

```
“百忧感其心，万事劳其形；有动于中，必摇其精。而况思其力之所不及，忧其智之所不能；宜其渥然丹者为槁木，黟然黑者为星星。奈何以非金石之质，欲与草木而争荣？念谁为之戕贼，亦何恨乎秋声！”

祝苏西安好，有缘再续，而我顾好眼前事、珍惜眼前人。

{% include image.html post=page.path file="love_suxi.jpg" width="400" %}

2023/12/17   
于家中


